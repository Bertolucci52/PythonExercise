******************
PREMESSA
******************

Come primo step leggi il pdf allegato in questa etivity 
per comprendere meglio, da un punto di vista pratico, 
il test del chi-quadro. 

L'idea, già descritta nelle slide, è la seguente:

- dato un MODELLO TEORICO, una teoria in generale, ti aspetti
  determinate frequenze per un certo fenomeno. 
  Es. se la tua teoria ti dice che il fumo incide sul cancro 
  con un tasso doppio rispetto al non fumo, ti aspetti che in una 
  popolazione con 120 malati di cancro, i malati fumatori sono 
  il doppio dei malati non fumatori. Quindi le frequenze attese
  sono 120 malati = 80 malati fumatori + 40 malati non fumatori. 

- dato un dataset, per esempio dei dati provenienti da un ospedale, 
  tu hai il dato osservato di un certo fenomeno. Es. osservi 120 malati
  di cancro in quell'ospedale. Alcuni di quei 120 fumano, altri no. 
  Es. hai 120 malati = 72 fumatori + 48 non fumatori

A questo punto ti chiedi se il tuo MODELLO TEORICO è sostanzialmente giusto
cioè confermato dai dati osservati, oppure no, cioè i dati 
osservati non confermano il tuo modello. 

In generale i dati osservati non saranno identici a quelli attesi. Tuttavia
se sono molto simili allora il MODELLO TEORICO è giusto. Se, al contrario,
sono molto diversi, il MODELLO TEORICO non è confermato.

Ma cosa significa in pratica MOLTO SIMILI oppure MOLTO DIVERSI ?

A questa domanda risponde il test del chi-quadro. Il test di da una procedura
operativa per dire se i dati attesi in base al modello ed i dati osservati 
sono molto simili oppure no. 

Ultima cosa: è abbastanza ovvio pensare che tale procedura si basi sul confronto 
tra le frequenze osservate (72 e 48) e le frequenze attese (80 e 40). LA
formula del test, se la osservi bene, altro non è che la somma delle differenze
quadratiche, divisa per un parametro che elimina l'effetto dell'ordine di grandezza. 

******************
ESERCIZIO
******************
1) Trova su Internet un dataset e formula un problema associato.
   Per quanto riguarda il dataset esiste un sito   UCI MACHINE LEARNING
   REPOSITORY (https://archive.ics.uci.edu/ml/index.php) che contiene datasets
   per il machine learning.

2) Prova a formulare tu una rete bayesiana in base a quanto appreso nelle 
   slide e alla tua esperienza, riguardante il dataset selezionato. 
   Specifica la metodologia che hai usato per formulare la rete bayesiana.

3) Applica il test del chi-quadro per validare la tua teoria. Mostra 
   tutti i passaggi. Commenta i risultati ottenuti.

4) E' gradito il fatto che alcuni o tutti i passaggi di questo esercizio 
   sono svolti usando python.

Fai un report completo dell'esercizio svolto. 	
 		






